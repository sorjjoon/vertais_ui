---
title: Miksi valita vertaisarviointi?
category: Vertaisarviointi
order: 0
categoryOrder: 0
---

### Miksi valita vertaisarviointi?

Vertaisarvioinnin tarkoituksena on, että vertaiset (siis esimerkiksi saman kurssin opiskelijat) arvioivat ja antavat palautetta toistensa tekemistä töistä.

Opiskelijoiden antamaa palautetta voidaan käyttää lukuisilla erilaisilla tavoilla, esimerkiksi tukemaan opettajan antamaa [formatiivista palautetta](https://fi.wikipedia.org/wiki/Arviointi#Formatiivinen_arviointi "Formatiivinen_arviointi") tai osana kurssin [summatiivista arviointia](https://fi.wikipedia.org/wiki/Arviointi#Summatiivinen_arviointi "Summatiivinen_arviointi") tai jonkinlaisena näiden kahden yhdistelmänä. Opettaja voi ottaa erilaisia rooleja vertaisarvioinnin tukemiseen, esimerkiksi moderoimalla opiskelijoiden toisilleen antamaa palautetta.

 <img src="/images/shutterstock_1892185096.jpg" alt="Opiskelijat työskentelevät yhdessä" >

Vertaisarviointi on tehokas tapa innostaa ja aktivoida opiskelijoita, tarjoamalla heille mahdollisuuksia osallistua enemmän kurssin arviointiin. Vertaisten arvioiminen rohkaisee syvällisempään aihealueen ymmärtämiseen, pinnallisemman ymmärryksen sijasta, mihin vain erilaisten tehtävien tekeminen helposti rohkaisee. Vertaisarvioinnin osana opiskelijat saattavat myös törmätä uudenlaisiin tapoihin lähestyä heille muuten tuttuja ongelmia.

Vertaisarvioinnin rooli opetuksessa ei siis tulisi olla vain opiskelijoiden osaamistason määrittäminen, vaan sitä voidaan käyttää myös opiskelijoiden oppimisprosessin tukena.
