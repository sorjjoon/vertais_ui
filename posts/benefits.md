---
title: Vertaisarvioinnin hyötyjä
category: Vertaisarviointi
order: 1
categoryOrder: 0
---

### Vertaisarvioinnin hyötyjä

Vertaisarviointia on toteutettu onnistuneesti lukuisissa eri-ikäisissä opiskelijaryhmissä ala-asteikäisistä lähtien (_Topping 2009_).

Näitä etuja ovat muun muassa:

- Useat tutkimukset ovat havainneet parantuneita tai vähintään yhtä hyviä tuloksia opetuksessa, jossa vertaisarviointia toteutettiin (_Topping 2009_).
  - Jopa yksinkertaisella kvantitatiivisella palautteella on havaittu positiivisia vaikutuksia opiskelijoiden arvosanoihin (_Topping 1998_).
- Vertaisarvioinnissa opiskelijoilla on mahdollisuus saada paljon runsaammin palautetta, kuin jos vain opettaja tarkastaisi opiskelijoiden töitä.
  - Palautteen määrällä on havaittu olevan lukuisia hyödyllisiä vaikutuksia oppimiseen, kuten virheiden tai väärinkäsityksen aikaisempi huomaaminen (_Lin, Liu ja Yuan, 2001_).
- Vaihtelun ja vuorovaikutuksen tuominen opiskeluun (_Topping 1998_).
- Vertaisarvioinnin hyötyjä on havaittu niin arvioijan, kuin arvioitavan roolissa olevissa opiskelijoissa (_Guo 2017_ ja _Topping 1998_).
  - Arvioijan roolissa oleva opiskelija joutuu esimerkiksi selventämään, etsimään virheitä ja poikkeamia ideaalisesta vastauksesta arvioimastaan työstä, ja tätä kautta saavuttamaan syvemmän ymmärryksen opiskelemastaan materiaalista (_Guo 2017_).
  - Arvioitavan roolissa oleva opiskelija joutuu kohtaamaan saamansa palautteen. Tämä sisältää esimerkiksi palautteen analysointia, arviointia ja vertailua muuhun opiskelijan saamaan palautteeseen (_Guo 2017_).
- Palautteen saaminen myös opettaa opiskelijoille sosiaalisia taitoja palautteen vastaanottamiseen ja antamiseen liittyen (_Guo 2017_).
- Opiskelijoiden suora osallistuminen oppimisprosessiin, mikä voi lisätä opiskelijoiden motivaatiota ja vastuun ottamista omasta oppimisestaan (_Topping 1998_ ja _Tsai 2008_).

> Topping, Keith J (1998). "Peer Assessment between students in Colleges and Universities"
>
> Topping, Keith J (2009). "Peer Assessment"
>
> Lin, Sunny SJ, Eric Zhi-Feng Liu ja Shyan-Ming Yuan (2001). Web-based peer assessment: feedback for students with various thinking-styles
>
> Guo, Xiuyan (2017). Effect of Quality Characteristics of Peer Rater on the Reliability and Validity of Peer Assessment
>
> Tseng, Sheng-Chau ja Chin-Chung Tsai (2007). On-line peer assessment and the role of the peer feedback: A study of high school computer course

<img src="/images/stock-photo-professor-assisting-college-student-with-laptop-in-classroom-during-computer-lesson-teacher-1904756518.jpg" alt="Opettaja opettaa luokkaa">
